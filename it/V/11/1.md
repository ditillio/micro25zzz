


Molte decisioni economiche avvengono in condizioni di rischio: gli individui non conoscono con certezza le conseguenze future delle proprie azioni, ma possono soltanto stimarne le probabilità. Come può un individuo compiere scelte razionali in assenza di certezze sugli esiti?

Per analizzare tali contesti, è necessario introdurre uno strumento nuovo: la teoria delle scelte in condizioni di incertezza, che cerca di rispondere a domande come:
<ul>
	<li>
	Assicurare o meno l’automobile contro il furto?
	</li>
	<li>Quanto investire in azioni rischiose e quanto in titoli sicuri?</li> <li>Accettare un contratto di lavoro in cui il salario dipende, oltre che dall’impegno individuale, anche da fattori esterni?
	</li>
</ul>

Tutte queste situazioni hanno in comune il fatto che l’individuo deve scegliere tra <i>alternative aleatorie</i>: opzioni che conducono a diversi esiti possibili, ciascuno con una certa probabilità.
In microeconomia, rappresentiamo matematicamente tali alternative attraverso il concetto di lotteria.









<h2 id="subsec_lotteries">Lotterie</h2>

Una <b>lotteria</b> è definita da:

<ul>
	<li>un insieme di esiti possibili (<em>payoff</em>), spesso rappresentati da somme di denaro;</li>
	<li>una distribuzione di probabilità <span class="marginnote"> Le probabilità sono numeri compresi tra 0 e 1 e devono sommare esattamente a 1. </span> associata a tali esiti, che riflette quanto l’individuo ritiene verosimile ciascun risultato.
	</li>
</ul>

Presentiamo ora due esempi che mostrano come le scelte in condizioni di rischio possano essere rappresentate in modo preciso tramite lotterie.


<h3>Esempio 1 - Assicurazione</h3>
Consideriamo il proprietario di un’automobile del valore di $10000$ euro. Supponiamo che la probabilità che l'auto venga rubata sia del 2%, ovvero $0.02$, <span class="marginnote"> Ad esempio, potrebbe risultare che, statisticamente, su cento auto simili, circa due vengano rubate ogni anno. </span> e che la probabilità che non venga rubata sia quindi del 98%, ovvero $0.98$. L'alternativa "non assicurarsi" è allora rappresentata dalla seguente lotteria:

<table border="1" cellpadding="5" style="width:20%; table-layout:auto;"> <tr> <th>Payoff (euro)</th> <th>Probabilità</th> </tr> <tr> <td align=center>0</td> <td align=center> 2/100</td> </tr> <tr> <td align=center>10.000</td> <td align=center>98/100</td> </tr> </table>

L'alternativa "acquistare una copertura totale del danno, pagando un premio di $500$ euro" corrisponde a una lotteria in cui si ottiene con certezza un payoff pari a $9500$ euro:

<table border="1" cellpadding="5" style="width:20%; table-layout:auto;"> <tr> <th>Payoff (euro)</th> <th>Probabilità</th> </tr> <tr> <td align=center>9.500</td> <td align=center>1</td> </tr> </table>

Altre alternative, come assicurare solo una parte del valore dell'auto o sottoscrivere una polizza con franchigia, possono anch’esse essere modellate come lotterie. Ad esempio, un'assicurazione parziale a copertura di metà del valore, acquistata al prezzo di $200$, corrisponde alla seguente lotteria:

<table border="1" cellpadding="5" style="width:20%; table-layout:auto;"> <tr> <th>Payoff (euro)</th> <th>Probabilità</th> </tr> <tr> <td align=center>4.800</td> <td align=center>2/100</td> </tr> <tr> <td align=center>9.800</td> <td align=center>98/100</td> </tr> </table>


<br>






<h3>Esempio 2 - Investimento</h3>

Un piccolo imprenditore dispone di 1000 euro da investire nell’apertura di nuovi punti vendita. Può scegliere tra due località, $A$ e $B$, entrambe caratterizzate da un alto potenziale di guadagno ma anche da incertezza. Ogni punto vendita può avere due esiti: in caso di successo, il ritorno è pari a tre volte l'investimento; in caso di fallimento, l'investimento è completamente perso. La probabilità di successo è del 50% per ciascuna località, e gli esiti sono indipendenti.

L’impresa sta valutando due strategie. La prima consiste nell’investire tutto in una sola località, ad esempio $A$. Aprire un unico punto vendita di grandi dimensioni, investendo tutti i $1000$ euro in $A$, corrisponde alla seguente lotteria:
<table border="1" cellpadding="5" style="width:20%; table-layout:auto;"> <tr> <th>Payoff (euro)</th> <th>Probabilità</th> </tr> <tr> <td align=center>0</td> <td align=center>1/2</td> </tr> <tr> <td align=center>3000</td> <td align=center>1/2</td> </tr> </table>

La seconda strategia prevede di suddividere l’investimento tra $A$ e $B$. L’impresa apre due punti vendita più piccoli, uno in ciascuna località, investendo $500$ euro per ciascun punto. I payoff possibili
<span class="marginnote">
Poiché gli esiti nei due punti vendita sono indipendenti, ciascuna delle quattro possibili (e mutuamente esclusive) combinazioni di successo e fallimento ha probabilità pari a $1/4$. Le due combinazioni "$A$ fallisce, $B$ ha successo" e "$B$ fallisce, $A$ ha successo" producono entrambe un payoff di $1500$. La probabilità che <i>una o l’altra</i> si verifichi è quindi $1/4 + 1/4 = 1/2$.
</span>
dipendono dalle combinazioni di esiti:

<table border="1" cellpadding="5" style="width:30%; table-layout:auto;"> <tr> <th>Evento</th> <th>Payoff (euro)</th> <th>Probabilità</th> </tr> <tr> <td align=center>Entrambi falliscono</td> <td align=center>0</td> <td align=center>1/4</td> </tr> <tr> <td align=center>Uno ha successo, l'altro no</td> <td align=center>1500</td> <td align=center>1/2</td> </tr> <tr> <td align=center>Entrambi hanno successo</td> <td align=center>3000</td> <td align=center>1/4</td> </tr> </table>


<br>








<h2 id="subsec_ev">Valore atteso</h2>

Una volta rappresentata un’alternativa aleatoria come una lotteria, possiamo chiederci quale sia una misura sintetica del suo “valore”. Una prima risposta è il <strong>valore atteso</strong> della lotteria, ossia la media ponderata dei suoi payoff, dove i pesi sono le probabilità associate ai rispettivi esiti. Indicheremo questo valore atteso con il simbolo $EP$, e lo chiameremo <b>payoff atteso</b> della lotteria. Se una lotteria offre $n$ possibili esiti $W_1,W_2,\dots,W_n$ con rispettive probabilità $p_1,p_2,\dots,p_n$, il payoff atteso è quindi

<p><span style="color: Darkgreen;">
\(\begin{gathered} EP = p_1W_1+p_2W_2+\cdots+p_nW_n \end{gathered}\)
</span></p>

Nell'Esempio 1, la lotteria corrispondente a "non assicurarsi" ha valore atteso pari a $(2/100) \times 0 + (98/100) \times 10000 = 9800$. Nell'Esempio 2, è facile verificare che entrambe le strategie hanno lo stesso payoff atteso: $1500$ euro.

Il payoff atteso di una lotteria riassume in un solo numero l’insieme degli esiti possibili e delle relative probabilità, fornendo una misura oggettiva del suo valore. Tuttavia, spesso non è sufficiente a spiegare il comportamento degli individui. Tornando all’imprenditore dell’Esempio 2, molti preferirebbero la seconda strategia alla prima, pur avendo entrambe lo stesso valore atteso. La strategia concentrata presenta un esito “tutto o niente”: o l’impresa triplica il capitale, o lo perde completamente. Quella diversificata, invece, riduce la probabilità di perdita totale e aumenta quella di un ritorno almeno parziale (1500 euro).

In effetti, molte persone preferiscono una lotteria con valore atteso più <i>basso</i> in cambio di una maggiore certezza. Nell’Esempio 2, ad esempio, alcuni potrebbero preferire non aprire alcun punto vendita e conservare i 1000 euro iniziali. Analogamente, nell’Esempio 1, molti sceglierebbero un esito certo di $9500$ euro (pagare $500$ euro per avere copertura totale) piuttosto che una lotteria con valore atteso $9800$, ma con un 2% di probabilità di perdere tutto (non assicurarsi).

Questo tipo di comportamento riflette una preferenza per la sicurezza — la chiameremo <i>avversione al rischio</i> — che il concetto di valore atteso non è in grado di cogliere. Per descrivere formalmente tali preferenze, è necessario introdurre un nuovo concetto.










<h2 id="subsec_eu">Utilità attesa</h2>

Come possiamo spiegare le preferenze di un individuo che, pur di evitare o almeno ridurre l’incertezza, sceglie un’opzione con valore atteso inferiore? Perché nell’Esempio 1 un soggetto preferisce assicurarsi, anche se l’assicurazione ha un valore atteso più basso? Perché nell’Esempio 2 un imprenditore può preferire diversificare l’investimento, o addirittura non investire affatto, pur rinunciando a un valore atteso più alto?

La risposta è che gli individui non valutano le alternative in base ai payoff monetari, ma in base alla soddisfazione soggettiva che associano a ciascun payoff. In altre parole, ciò che conta non è il valore atteso del denaro, ma il valore atteso dell’<i>utilità</i> che esso genera.

Per modellare matematicamente questo comportamento, introduciamo una funzione di <b>utilità della moneta</b>, indicata con $u(W)$, che assegna a ciascun livello di ricchezza $W$ un valore numerico rappresentativo della soddisfazione percepita. La scelta tra alternative aleatorie avviene allora calcolando l'<b>utilità attesa</b> di ciascuna alternativa: la media delle utilità associate ai diversi esiti, ponderata per le rispettive probabilità.

In queste note ci limiteremo a funzioni di utilità della moneta che hanno la seguente forma:

<p><span style="color: Blue;">
\(\begin{gathered} u(W) = W^\pi \end{gathered}\)
</span></p>

dove $\pi>0$ è un parametro che, come vedremo, riflette la <i>propensione al rischio</i> dell'individuo. Se una lotteria assegna probabilità $p_1,p_2,\ldots,p_n$ agli esiti monetari $W_1,W_2,\ldots,W_n$, l’utilità attesa della lotteria è quindi

<p><span style="color: Blue;">
\(\begin{gathered} EU = p_1W^\pi_1+p_2W^\pi_2+\cdots+p_nW^\pi_n \end{gathered}\)
</span></p>

L'atteggiamento dell'individuo nei confronti del rischio si riflette nella forma della funzione di utilità della moneta. Un individuo è detto:
<ul>
	<li>
		<strong>avverso al rischio</strong> se preferisce ottenere con certezza il valore atteso di una lotteria, piuttosto che affrontare la lotteria stessa; in altre parole, se $u(EP)>EU$. è facile vedere che ciò accade se e solo se la funzione di utilità della moneta è <i>concava</i>; nel nostro caso, ciò vuol dire che $\pi<1$.
	</li>
	<li>
		<strong>neutrale al rischio</strong> se è indifferente tra la lotteria e il suo valore atteso certo; in altre parole, se $u(EP)=EU$. è facile vedere che ciò accade se e solo se la funzione di utilità della moneta è <i>lineare</i>; nel nostro caso, ciò vuol dire che $\pi=1$.
	</li>
	<li>
		<strong>propenso al rischio</strong> se preferisce affrontare la lotteria, piuttosto che ricevere con certezza il suo valore atteso; in altre parole, se $u(EP)< EU$. è facile vedere che ciò accade se e solo se la funzione di utilità della moneta è <i>convessa</i>; nel nostro caso, ciò vuol dire che $\pi>1$.
	</li>
</ul>

Il grafico seguente illustra il concetto di utilità attesa e mostra come diverse funzioni di utilità della moneta (diversi valori di $\pi$) danno luogo ad atteggiamenti diversi verso il rischio.


[GRAFICO CON UTIL MONETA E SLIDER $\pi$]





















<h2 id="subsec_ce-rp">Equivalente certo e premio al rischio</h2>

Non tutti gli individui avversi al rischio sono uguali, e lo stesso vale per quelli propensi al rischio. Come ora illustreremo, quanto più alto è il parametro $\pi$, tanto più l’individuo è disposto ad accettare il rischio. In altre parole, un valore di $\pi$ più grande corrisponde a una minore avversione (o maggiore propensione) al rischio. Per renderci conto di questo, torniamo agli esempi precedenti.

Nell'Esempio 1, consideriamo le due alternative "non assicurarsi" e "copertura totale al prezzo di $500$ euro", i cui rispettivi payoff attesi sono $9800$ e $9500$. Un individuo avverso al rischio, con funzione di utilità della moneta data da $u(W)=W^{0.5}$, preferisce non assicurarsi, dato che
<p><span style="color: Black;">
\(\begin{gathered}
 0.98 \times 10000^{0.5} + 0.02 \times 0^{0.5} > 1 \times 9500^{0.5}
\end{gathered}\)
</span></p>
In altre parole, questo individuo è avverso al rischio, ma non abbastanza da rinunciare a $300$ euro di payoff atteso pur di eliminare il rischio.

Un altro individuo sempre avverso al rischio ma con funzione di utilità della moneta data da $u(W)=W^{0.3}$, invece, preferisce assicurarsi, dato che

<p><span style="color: Black;">
\(\begin{gathered}
 0.98 \times 10000^{0.3} + 0.02 \times 0^{0.3} < 1 \times 9500^{0.3}
\end{gathered}\)
</span></p>
Questo secondo individuo è <i>più</i> avverso al rischio del primo.

Nell'Esempio 2, abbiamo già osservato che le due alternative "aprire un solo grande punto vendita" e "aprire due piccoli punti vendita" hanno lo stesso payoff atteso, ovvero $1500$ euro. Un individuo avverso al rischio, per esempio con $u(W)=W^{0.5}$, preferisce la seconda strategia:
<p><span style="color: Black;">
\(\begin{gathered}
 0.25 \times 0^{0.5} + 0.5 \times 1500^{0.5} + 0.25 \times 3000^{0.5}
 > 0.5 \times 0^{0.5} + 0.5 \times 3000^{0.5}
\end{gathered}\)
</span></p>
Un individuo propenso al rischio, per esempio con $u(W)=W^2$, preferisce la prima strategia:
<p><span style="color: Black;">
\(\begin{gathered}
 0.25 \times 0^{2} + 0.5 \times 1500^{2} + 0.25 \times 3000^{2}
 < 0.5 \times 0^{2} + 0.5 \times 3000^{2}
\end{gathered}\)
</span></p>



A questo punto dovrebbe essere chiaro che l’atteggiamento verso il rischio di un individuo si riflette nel confronto tra il payoff atteso della lotteria e il payoff certo che l’individuo sarebbe disposto ad accettare in sostituzione della lotteria. Questo ci porta a introdurre due concetti che ci saranno utili in seguito.
<ul>
	<li>
		L'<b>equivalente certo</b> di una lotteria è l’ammontare di denaro sicuro che rende l’individuo indifferente tra ricevere quel denaro con certezza o partecipare alla lotteria. Indicheremo con $CE$ tale valore; per definizione, esso soddisfa: <p style="margin-left: 2em;"><span style="color: Blue;">\( u(CE) = EU \)</span></p>
	</li>
	<li>
		Il <b>premio al rischio</b> è la differenza tra il valore atteso della lotteria e il suo equivalente certo: <p style="margin-left: 2em;"><span style="color: Blue;">\( RP = EP - CE \)</span></p> Esso misura quanto l’individuo è disposto a rinunciare, in termini di valore atteso, per evitare del tutto l’incertezza associata alla lotteria.
	</li>
</ul>

Per un individuo avverso al rischio, si ha sempre $CE< EP$, quindi $RP>0$: l’individuo è disposto a rinunciare a una parte del valore atteso pur di ottenere certezza. Per un individuo neutrale al rischio, $CE=EP$ e quindi $RP=0$. Per un individuo propenso al rischio, infine, si ha $CE>EP$, e dunque $RP<0$: l’individuo richiede in media un guadagno inferiore, pur di affrontare l’incertezza.









<a id="gr_uncertainty/exp-util"><strong>Figura 11.XX (uncertainty/exp-util)</strong></a>
{% include textbook-graph.html graph="uncertainty/gr_exp-util" %}




<h2 id="subsec_variance">Valore atteso, utilità attesa e variabilità dei payoff</h2>

bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 

media e varianza

avv rischio ==> pref minor varianza a parità di valore atteso


<a id="gr_uncertainty/variance"><strong>Figura 11.XX (uncertainty/variance)</strong></a>
{% include textbook-graph.html graph="uncertainty/gr_variance" %}
