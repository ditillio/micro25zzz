


Nel <a href="{{ site.baseurl }}/it/I/8/1">Capitolo 8</a> abbiamo analizzato la massimizzazione del profitto di un'impresa concorrenziale. Nel breve periodo, la scelta ottima dell'impresa è 
<span class="marginnote">
Nel lungo periodo, se i costi fissi sono sufficientemente bassi allora la regola di massimizzazione del profitto è la stessa; se invece non lo sono, la scelta ottima è invece chiudere l'impresa.
</span>
produrre al livello di output in corrispondenza del quale il costo marginale è pari al prezzo di vendita dell'output: $MC=P$.

Dato che output prodotto, $Q$, e lavoro impiegato, $L$, sono variabili legate in maniera univoca dalla funzione di produzione dall'impresa, $Q=F(L)$, un modo equivalente di procedere è calcolare la quantità di <i>input</i> che massimizza il profitto dell'impresa.


<h2 id="SUBSEC_LD1">Domanda individuale di lavoro</h2>

Anziché invertire la funzione di produzione e scrivere quindi sia costi che ricavi in funzione della quantità di output $Q$, possiamo scrivere costi e ricavi in funzione della quantità di lavoro impiegata, $L$, in questo modo:

<p><span style="color: Brown;">
\(\begin{gathered}
 C = FC + WL
\end{gathered}\)
</span></p>

<p><span style="color: Darkgreen;">
\(\begin{gathered}
 R = P\times F(L)
\end{gathered}\)
</span></p>

Nel breve periodo, la quantità di lavoro ottimale per l'impresa è quella che massimizza la differenza $R-C$. All'aumentare del livello di impiego del fattore lavoro, $L$, il costo dell'impresa aumenta ad un tasso pari alla sua derivata rispetto a $L$, che chiameremo <b>costo marginale del lavoro</b> (<i>Marginal Labor Cost</i>) e che, per un'impresa concorrenziale, è semplicemente il salario:
<p><span style="color: Brown;">
\(\begin{gathered}
 MLC = \frac{dC}{dL} = W.
\end{gathered}\)
</span></p>
Analogamente, il ricavo dell'impresa aumenta ad un tasso pari alla sua derivata rispetto a $L$, che chiameremo <b>ricavo marginale del lavoro</b> (<i>Marginal Labor Revenue</i>), dato dal valore in euro del prodotto marginale del lavoro:
<p><span style="color: Darkgreen;">
\(\begin{gathered}
 MLR = P\times \frac{dF(L)}{dL}=P\times MP_L
\end{gathered}\)
</span></p>
Il livello di impiego di lavoro che massimizza il profitto dell'impresa è quello in corrispondenza del quale si ha $MLR=MLC$:

<p><span style="color: Blue;">
\(\begin{gathered}
 P\times MP_L = W
\end{gathered}\)
</span></p>

In altre parole, per massimizzare il profitto nel breve periodo,
<span class="marginnote">
Conoscevamo già questa regola. Ricordando che $MC=W/MP_L$ è facile vedere che l'equazione non è altro che $MC=P$.
</span>
l'impresa impiegherà lavoro fino al livello in corrispondenza del quale il ricavo derivante dall'impiego di un'unità aggiuntiva di lavoro è pari al suo costo.

Se fissiamo il prezzo del bene prodotto dall'impresa, $P$, le uniche due variabili nell'equazione sono il prezzo e la quantità di lavoro, ovvero $W$ e $L$. L'equazione descrive quindi la <b>funzione di domanda di lavoro</b> (di breve periodo) dell'impresa: data la tecnologia $Q=F(L)$ e il prezzo $P$ del bene prodotto, la funzione associa ad ogni possibile livello di salario $W$ la quantità di lavoro $L$ che massimizza il profitto dell'impresa. 

Riprendiamo ancora una volta l'esempio che abbiamo sviluppato nel <a href="{{ site.baseurl }}/it/I/7/1">Capitolo 7</a> e nel <a href="{{ site.baseurl }}/it/I/8/1">Capitolo 8</a>, dove la funzione di produzione dell'impresa è $Q=F(L)=80\sqrt{L}$. Supponiamo che il prezzo del bene prodotto sia $P=2,50$. Il profitto dell'impresa è allora
<p><span>
\(\begin{gathered}
 2,50\times 80\sqrt{L} -WL
\end{gathered}\)
</span></p>
Ponendo la derivata rispetto a $L$ pari a zero (ovvero uguagliando il ricavo marginale del lavoro $MLR=2,50\times 80/(2\sqrt{L})$ al costo marginale del lavoro $MLC=W$) otteniamo la funzione di domanda inversa di lavoro dell'impresa
<p><span>
\(\begin{gathered}
 W=\frac{2,50\times 80}{2\sqrt{L}}
\end{gathered}\)
</span></p>
La funzione di domanda di lavoro dell'impresa è quindi
<p><span>
\(\begin{gathered}
 L = \frac{10000}{W^2}
\end{gathered}\)
</span></p>
Per esempio,
<span class="marginnote">
Sapevamo già che quando $W=64$ e $P=2,50$, la scelta ottima di breve periodo dell'impresa è produrre $Q=125$ unità di output, come risulta per es. dalla <a href="{{ site.baseurl }}/it/I/8/1#gr_RC">Figura 8.3</a> e dalla 
<a href="{{ site.baseurl }}/it/I/8/2#gr_supply1">Figura 8.6</a>.
</span>
se il salario è $W=64$, la quantità di lavoro domandata dall'impresa è $L=10000/64^2$, e quindi la quantità di output offerta dall'impresa è $Q=80\sqrt{10000/64^2}=125$.

Il grafico qui sotto illustra l'esempio che abbiamo appena discusso. Nel grafico è anche possibile vedere come la funzione di domanda di lavoro varia al variare della produttività (parametro $A$) e del prezzo dell'output (parametro $P$). 

<a id="gr_labor/LD1"><strong>Figura 9.4 (labor/LD1)</strong></a>
{% include textbook-graph.html graph="/labor/gr_LD1" %}












<h2 id="SUBSEC_LD2">Domanda di lavoro nel mercato</h2>

La domanda di lavoro nell'intero mercato è la somma orizzontale delle domande di lavoro individuali delle singole imprese, come illustriamo di seguito:

<a id="gr_labor/LD2"><strong>Figura 9.5 (labor/LD2)</strong></a>
{% include textbook-graph.html graph="/labor/gr_LD2" %}







<h2 id="SUBSEC_LEQ">Equilibrio concorrenziale</h2>

Ora che abbiamo imparato a costruire la domanda e l'offerta di lavoro nel mercato, possiamo rappresentare l'equilibrio concorrenziale:



<a id="gr_labor/LEQ"><strong>Figura 9.6 (labor/LEQ)</strong></a>
{% include textbook-graph.html graph="/labor/gr_LEQ" %}
















<h2 id="SUBSEC_MW1">Salario minimo</h2>

Come cambia l'equilibrio nel mercato del lavoro se lo Stato introduce un <b>salario minimo</b>, cioè stabilisce che al di sotto di un certo salario giornaliero $W_\text{min}$ è vietato vendere o comprare lavoro? 

È facile vedere che in un mercato del lavoro concorrenziale l'introduzione di un salario minimo $W_\text{min}$ minore del salario di equilibrio non ha alcun effetto sul mercato. Se $W_\text{min}$ è invece maggiore del salario di equiilibrio in assenza di interventi, l'effetto è una riduzione dell'occupazione e, di conseguenza, la creazione di una perdita secca.

<a id="gr_labor/LEQmin"><strong>Figura 9.7 (labor/LEQmin)</strong></a>
{% include textbook-graph.html graph="/labor/gr_LEQmin" %}






