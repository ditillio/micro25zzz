


La nostra teoria delle scelte di consumo ipotizza che nel compiere tali scelte gli individui prendano il loro reddito per dato. In realtà il reddito di un individuo dipende in gran parte dalle sue scelte, e in particolare dalle sue <i>scelte di lavoro</i>, ovvero quanto del suo tempo vendere a chi lo domanda (le imprese, come vedremo nella <a href="{{ site.baseurl }}/it/II/L/2">prossima sezione</a>). Fortunatamente, per analizzare tali scelte non abbiamo bisogno di una nuova teoria. Come ora vedremo, l'offerta di lavoro si può infatti analizzare studiando la domanda di tempo libero.



<h2 id="SUBSEC_LS1">Vincolo di bilancio del consumatore / lavoratore</h2>

Consideriamo un consumatore / lavoratore che deve scegliere quanto tempo libero trascorrere (e quindi quanto lavorare) e quanto consumare di un generico bene di consumo. Indichiamo con $T$ il tempo a disposizione (per es. 7 giorni a settimana), con $N$ il tempo libero ($0\leq N\leq T$), e con $C$ la quantità del bene di consumo. L'obiettivo dell'individuo è massimizzare la propria utilità $U(N,C)$ dato il suo vincolo di bilancio. Per capire com'è fatto quest'ultimo, indichiamo con $P$ il prezzo del bene di consumo, con $W$ il salario giornaliero, e con $M_0$ il reddito non da lavoro dell'individuo. Il vincolo di bilancio è allora dato da

<p><span style="color: Blue;">
\(\begin{gathered}
 PC = M_0 + W(T-N)
\end{gathered}\)
</span></p>


<a id="gr_labor/budget"><strong>Figura 9.1 (labor/budget)</strong></a>
{% include textbook-graph.html graph="/labor/gr_budget" %}












<h2 id="SUBSEC_LS2">Scelta ottima e funzione di offerta di lavoro individuale </h2>

Assumendo che le preferenze del consumatore / lavoratore siano del tipo Cobb-Douglas

<p><span style="color: Black;">
\(\begin{gathered}
 U(N,C) = N^aC^b
\end{gathered}\)
</span></p>

la figura qui sotto illustra la scelta ottima e come essa dipende dai parametri della funzione di utilità ($a$ e $b$), dal reddito non da lavoro $M_0$ e dal salario $W$.

Il calcolo della scelta ottima di consumo e tempo libero è leggermente più complicato rispetto al caso di due beni di consumo. Se il reddito non da lavoro $M_0$ è positivo, infatti, il vincolo di bilancio non tocca l'asse orizzontale, e la scelta ottima potrebbe non essere una <i>soluzione interna</i>, bensì una <i>soluzione d'angolo</i>. Come dovrebbe essere chiaro dalla figura, ciò accade quando il reddito non da lavoro $M_0$ è positivo e il salario reale $W/P$ è sufficientemente basso.


<a id="gr_labor/optchoice"><strong>Figura 9.2 (labor/optchoice)</strong></a>
{% include textbook-graph.html graph="/labor/gr_optchoice" %}












<h2 id="SUBSEC_LS3">Funzione di offerta di lavoro di mercato</h2>

Come accade per la funzione di offerta di qualunque altro bene, anche la funzione di offerta di lavoro nell'intero mercato è semplicemente la somma orizzontale delle funzioni di offerta di lavoro dei singoli lavoratori. La seguente figura rappresenta l'offerta di lavoro corrispondente a una popolazione di lavoratori identici, ciascuno caratterizzato dalla funzione di utilità $U(N,C)=NC^2$.

<a id="gr_labor/LS"><strong>Figura 9.3 (labor/LS)</strong></a>
{% include textbook-graph.html graph="/labor/gr_LS" %}








