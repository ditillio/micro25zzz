


Un tema rilevante nello studio dei mercati del lavoro è il potere di mercato dal lato della domanda, ovvero la presenza di poche imprese, o addirittura solo una. Un mercato caratterizzato da un singolo compratore si dice <b>monopsonistico</b>.


<h2 id="SUBSEC_boh2.1-it">Scelta ottima del monopsonista</h2>

L'analisi del monopsonio è speculare a quella del monopolio. In un mercato monopolistico l'impresa  fronteggia una funzione di domanda decrescente per il proprio prodotto: sa per vendere quantità maggiori è necessario fissare un prezzo più basso. Analogamente, in un mercato del lavoro monopsonistico l'impresa fronteggia una funzione di offerta di lavoro crescente: sa che per impiegare quantità maggiori di lavoro è necessario pagare un salario più alto. Da ciò segue che la curva di costo marginale del lavoro del monopsonista è crescente, anziché costante.

Per fare un esempio, supponiamo che la curva di offerta di lavoro (inversa) sia $W=20+L/100$. Il costo dell'impresa è allora $C=(20+L/100)\times L$ e quindi il costo marginale del lavoro $MLC=20+L/50$, una funzione crescente di $L$.

Come per un'impresa concorrenziale, la scelta ottima del monopsonista è impiegare lavoro fino al punto in cui il ricavo marginale del lavoro è pari al suo costo marginale. La differenza è che il livello di impiego $L^M$ e il salario pagato $W^M$ saranno entrambi più bassi, come illustrato nella figura qui sotto. Nella figura assumiamo che la funzione di ricavo marginale del lavoro sia $MLR=80-L/100$.  


<a id="gr_labor/MPS"><strong>Figura 9.8 (labor/MPS)</strong></a>
{% include textbook-graph.html graph="/labor/gr_MPS" %}





<h2 id="SUBSEC_MW2-it">Salario minimo</h2>

L'introduzione di un salario minimo modifica la curva di costo marginale del lavoro del monopsonista. Infatti le giornate di lavoro che i lavoratori sono disposti a offrire a meno del salario minimo richiedono comunque una spesa pari al salario minimo, dato che per legge l'impresa non può pagare meno di così. La curva $MLC$ è quindi piatta (pari al salario minimo) fino alla quantità di lavoro offerta al salario minimo; oltre quella quantità, coincide con la curva di costo marginale del lavoro in assenza dell'intervento.

Come nel caso di concorrenza perfetta, un salario minimo inferiore al salario di equilibrio (cioè inferiore al salario di monopsonio $W^M$) non ha effetti sul mercato. Un salario minimo maggiore del salario di monopsonio determina un aumento non solo del salario, ma anche dell'occupazione (e quindi una riduzione della perdita secca di monopsonio), purché il salario minimo non sia troppo alto. Illustriamo queste conclusioni nel seguente grafico. 

<a id="gr_labor/MPSmin"><strong>Figura 9.9 (labor/MPSmin)</strong></a>
{% include textbook-graph.html graph="/labor/gr_MPSmin" %}

